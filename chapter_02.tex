\section{Jaderná data v reaktorové fyzice}

Jadrná data jsou prostředek, díky kterému matematický popis systému dostává skutečný fyzikální význam. Každé řešení difúzní či transportní rovnice je tak přesné, jak přesné jsou právě jaderná data. Obecně jsou 2 způsoby, jak data získat:

\begin{itemize}
  \item Teoretické určení -- je možné určit průřezy pro různé energetické oblasti (pružný rozptyl), či popsat izolovanou rezonanci (Breit-Wignerova formule), nicméně není možné je aplikovat obecně (neexistuje přesný matematický popis štěpení, komplikace v rezonanční oblasti apod.).
  \item Experimentální určení -- důležitější a významnější způsob určování dat, nicméně takovéto hodnoty mají pouze omezenou a konečnou přesnost.
\end{itemize}

Dále je důležité si klást otázku, k čemu data potřebujeme. Pro reaktorovou fyziku stačí energetické rozmezí 10 $\mu$eV až 20 MeV (knihovny ENDF/B, JEFF, atd.), jiné je to ale např. pro astrofyziku, částicovou fyziku atd.\\

Mezi jaderná data je možné řadit: mikroskopické účinné průřezy, diferenciální průřezy (úhlově i energeticky), rozpadové konstanty, výtěžky ze štěpení, spektra ze štěpení apod.\\

Dále existují 2 přístupy:

\begin{itemize}
  \item spojitá data (stochastické výpočty),
  \item grupová data (deterministické výpočty).
\end{itemize}

\subsection{Proces zaznamenávání jaderných dat}

\subsubsection{Příprava a shromažďování}

Veškeré experimentální výsledky jsou shromažďovány v mezinárodní databází \textbf{EXFOR} podle standardu z konference v Moskvě roku 1969. Současně obsahuje přibližně 23 tisíc sad experimentálních měření. 

\subsubsection{Evaluace (zhodnocení) a ukládání}

Následuje evaluace (zhodnocení) v jednom ze světových datových center (USA, Evropa, Jaoponsko, Rusko, Čína). Proces evaluace má za úkol data protřídit, něco vyházet, něco zkombinovat (hlavně v oblasti rezonancí, používá se metoda nejmenších čtverců, Breit-Wigner apod.). Využívají se k tomu specializované kódy, např. \textbf{GNASH}, \textbf{EMPIRE}, \textbf{SAMMY}, jejichž aplikace je závislá na energetické rozsahu. Důraz se klade na aktinoidy a štěpení.\\

Takto zhodnocená data se ukládají v tabulce ve formátu \textbf{ENDF-6} (standard z roku 1968, ale za mě je nepřehledný a dost naprd), který je čitelný jazykem FORTRAN.V budoucnu se snad  nahradí modernějším a obecnějším formátem \textit{Generalized Nuclear Data}, který umí XML a JSON.

\subsubsection{Verifikace}

Jde pouze o kontrolu, jestli jsou zhodnocená data správná, dodržují fyziku a chovají se tak, jak se očekává.

\subsubsection{Validace}

Aby bylo možné data použít, je potřeba je ověřit s experimenty, tzv. validovat. To probíhá pomocí benchmarků, kde se srovnává $k_\text{ef}$, kinetické parametry či vyhořívání paliva. K validaci slouží mezinárodní projekt \textbf{ICSBEF} (International Criticality Safety Benchmark Evaluation Project) obsahující srovnávací úlohy pro kritické konfigurace a pro stínění. Dále může posloužit databáze \textbf{SFCOMPO-2.0}, která obsahuje data o složení palivových vzorků pro různé druhy reaktorů.\\

Tímto způsobem vznikají zvalidované jaderné knihovny, které si kdokoliv může stáhnout a použít. Existuje několik knihoven, v reaktorové fyzice se používají zejména:

\begin{itemize}
  \item ENDF/B -- původ USA (Brookhaven),
  \item JEFF -- původ Evropa,
  \item JENDL -- původ Japonsko,
  \item CENDL -- původ Čína.
\end{itemize}

Každá knihovna se pak hodí pro něco jiného, např. JEFF se hodí pro rychlé sodíkové reaktory, protože lépe zachycuje reakce se sodíkem. Ale asi záleží na osobním vkusu.

\subsection{Proces zpracování jaderných dat}

V následném zpracování je rozhodující, jestli nás zajímá spojitá či grupová struktura. V každém případě se k následujícímu popisu hodí např. kód \textbf{NJOY} (s jiným kódem jsme nepracovali, tudíž nic jiného neznám).\\

Ten funguje na principu jednotlivých modulů, které mezi sebou komunikují. Záleží na uživateli, co od dat požaduje. Dále jsou vyčteny ty nejdůležitější procedury, nicméně je jich celá řada dalších (moduly \textbf{GASPR} -- zahrnuje reakce produkující plyny (helium, vodík...), \textbf{HEATR} -- posuzuje radiační ohřev a radiační poškození, \textbf{PURR} -- příprava nerozlišených rezonancí pro stochastické kódy, či \textbf{THERMR} -- analýza rozptylu tepelných neutronů; které sem v životě nepoužil).\\

\subsubsection{Linearizace}

Získaná a zhodnocená data jsou bodová. Pro získání informací mimo body se používá interpolace (prvním krokem je vždy lineární interpolace) případně matematický popis pro rezonance. V dalším kroku následují nelineární interpolace, které se ověřují zpětným součtem totálního průřezu $\rightarrow$ iterativní proces.\\

NJOY nejprve vezme ENDF formát a přetvoří ho do PENDF formátu (Pointwise ENDF), se kterým dále pracuje. O to se stará modul \textbf{RECONR}, který umí zrekonstruovat rezonance a nelineární aproximace z ENDF. Opět probíhá kontrola přes součet totálního průřezu.

\subsubsection{Úprava na teplotu}

Zhodnocená jaderná data se ukládají pro teplotu 0~K. Nicméně díky Dopplerově efektu (rozšiřování rezonancí) je důležité data přepočíst na požadovanou teplotu (jde zejména o rezonanční a tepelnou oblast), čímž se mění energetická síť.\\

V NJOY provádí modul \textbf{BROADR}. Ten to provádí pomocí přesného řešení efektivního účinného průřezu (to je ten, který se ve FARE zaváděl pro popis Dopplerova efektu). Je definován tak, aby dával pro nuklidy v klidu stejnou reakční rychlost jako pro nuklidy v pohybu. Obecně klesá vrchol rezonancí na úkor šířky tak, aby plocha pod rezonancí zůstávala konstantní. Oblast 1/v je v pořádku, rovněž oblast nad 100~keV, nad kterou jsou rezonance nerozlišené

\subsubsection{Grupování}

Pro deterministické kódy je důležité data energeticky zgrupovat. Tento proces požaduje zachování reakční rychlosti. V podstatě jde o vážený průměr přes hustotu toku neutronů, díky čemuž je hustota toku nepřímo úměrná celkovému makroskopickému průřezu, viz:

\begin{equation}
  \boxed{
    \bar{\sigma_g} = \dfrac{\int_g \sigma(E) \Phi(E) \text{d}E}{\int_g \Phi(E) \text{d}E}.}
    \label{grupovani}
\end{equation}

V závislosti na analyzovaném systému se musí vhodně odhadnout spektrum neutronů, neboli jakou vážící funkci použiji.\\

Také se musí zvolit vhodná grupová struktura zohledňující očekávané spektrum v systému. Příliš jemná struktura zvyšuje výpočetní náročnost, naopak příliš hrubá zkresluje výsledky (může přehlédnout potřebné rezonance, překryv rezonancí FPs, aktinoidů či okolního materiálu apod.). Obecně rychlé systémy vyžadují více (tisíce) grup, než tepelné systémy. Např. moji oblíbení zástupci jsou XMAS pro tepelný reaktor a Vitamin-j pro rychlý reaktor, což jsou podmnožiny velké grupové struktury zavedené v ERANOSu, které se nějak dochovaly a používají se stále.\\

V NJOY grupování provádí modul \textbf{GROUPR}, čímž vznikne formát GENDF (Groupwise ENDF). Ten dále připravuje matice přechodu mezi grupami (rozptylové přechody).

\subsubsection{Zohlednění samostínění}

Grupování průřezů musí rovněž zohledňovat vliv samostínění. S rostoucí hodnotou účinného průřezu se snižuje střední volná dráha neutronů (roste $\Sigma$, logicky z definice klesá $\lambda$), čímž klesá hustota toku (to je ten důvod, proč se projevuje samostínění v palivu. Na periferii peletky dochází k poklesu hustoty toku, proto střed vyhořívá pomaleji). V praxi se tento efekt projevuje v rezonancích, kde dochází právě k nárůstu průřezu, a tudíž k poklesu hustoty toku. Z toho tedy platí jednoduchá relace:

\begin{equation}
  \boxed{
    \Phi(E) \sim \dfrac{1}{\Sigma_t(E)},}
    \label{samostineni}
\end{equation}

\noindent (znamená to, že když se např. vykreslí hustota toku v palivu, tak dochází k prudkým poklesům v oblastech rezonance. I proto je dobré volit vhodnou grupovou strukturu, abychom tento efekt zaznamenali).\\

Pokud bychom chtěli dle rovnice \eqref{grupovani} data grupovat, je potřeba znát hustotu toku, což neznáme, protože je ovlivněna právě samostníněním. Pomocí přepisu \eqref{samostineni} do \eqref{grupovani} se pro vybraný nuklid $i$ rovnice přepíše do tvaru:

$$ \bar{\sigma}_g^i = \dfrac{\int_g \dfrac{\sigma^i(E)}{\Sigma_t(E)} \text{d}E}{\int_g \dfrac{1}{\Sigma_t(E)} \text{d}E} = \dfrac{\int_g \dfrac{\sigma^i(E)}{N^i \sigma_t^i(E) + \sum_j N^j \sigma_t^j(E)} \text{d}E}{\int_g \dfrac{1}{N^i \sigma_t^i(E) + \sum_j N^j \sigma_t^j(E)} \text{d}E} = \dfrac{\int_g \dfrac{\sigma^i(E)}{\sigma_t^i(E) + \sigma_0^i(E)} \text{d}E}{\int_g \dfrac{1}{\sigma_t^i(E) + \sigma_0^i(E)} \text{d}E},$$

\noindent kde $\sigma_0^i(E) = \sum_j \dfrac{N^j}{N^i} \sigma_t^j(E).$\\

Postupuje se pomocí tzv. \textbf{Bondarenkovy metody}, která zanedbává některé jemné efekty tím, že zavede efektivní hodnotu $\bar{\sigma}_0^i$ středovanou přes energii grupy:

$$ \bar{\sigma}_0^i = \dfrac{\int_g \sigma^i_0(E) \text{d}E}{\int_g \text{d}E}.$$

Dále se používají tzv. \textbf{Bondarenkovy faktory} $F_g^i(\bar{\sigma}_0^i, T)$, který určují poměr mezi konkrétním grupovým průřezem $\bar{\sigma}_g^i(\bar{\sigma}_0^i, T)$ (ten který hledáme, tedy reakce na $i$-tém nuklidu v sumě okolí přes $j$) a efektivním průřezem, který by platil v nekonečně zředěném prostředí $\bar{\sigma}_g^{i,\infty}$ (jde o největší možný, tedy pokud by tam ten okolní samostínící materiál $j$ nebyl a $\bar{\sigma_0^i} \rightarrow \infty$):

$$ \bar{\sigma}_g^{i,\infty} = \dfrac{\int_g \dfrac{\sigma^i(E)}{\sigma_t^i(E) + \bar{\sigma}_0^i} \text{d}E}{\int_g \dfrac{1}{\sigma_t^i(E) + \bar{\sigma}_0^i} \text{d}E} = |\bar{\sigma_0^i} \rightarrow \infty| = \dfrac{\int_g \sigma^i(E) \text{d}E}{\int_g \text{d}E},$$
$$ F_g^i (\bar{\sigma_0^i}, T) = \dfrac{\bar{\sigma}_g^i(\bar{\sigma}_0^i, T)}{\bar{\sigma}_g^{i,\infty}}. $$

V praxi jsou napočteny různé hodnoty Bondarenkových faktorů pro odlišné $\bar{\sigma}_0^i$ a teploty (ty jsou uloženy v logaritmických rozestupech a dá se mezi nimi interpolovat), nekonečné zředění $\bar{\sigma}_g^{i,\infty}$ není těžké spočíst, jelikož se nestředuje přes hustotu toku, tudíž výsledné určení grupového průřezu se stanoví:

\begin{equation}
  \boxed{
    \bar{\sigma}_g^i(\bar{\sigma}_0^i, T) = \bar{\sigma}_g^{i,\infty} \cdot F_g^i (\bar{\sigma}_0^i, T).}
\end{equation}

Ve zkratce: pokud grupový průřez pro daný nuklid  $i$ převyšuje průřez skutečného okolí $j$ (rezonance), dochází k efektu samostínění a reakční rychlost klesá, což se vyjádří poklesem grupového průřezu, což má na svědomí právě Bondarenkův faktor.\\

I tento proces má na svědomí modul \textbf{GROUPR}. Použije se tradiční váhová funkce hustoty toku neutronů (Maxwell, 1/v apod.), která má ale reálně propady, k čemuž se aproximuje pomocí rozkladu do Legendrových polynomů $\Phi_l(E)$:

$$\Phi_l(E) = \dfrac{C(E)}{\left [ \sigma_t^i(E) + \bar{\sigma}_0^i \right ]^{l+1}},$$

\noindent kde $C(E)$ představuje váhovou funkci.

\subsubsection{Spojování}

Pokud nás nezajímá grupová struktura ale spojitá knihovna pro stochastické kódy, je možné hodnoty exportovat pomocí modulu \textbf{ACER}. Ten využívá lineární aproximace a vytváří ACE knihovnu (A Compact ENDF), která může být vyexportována do formátu XSDIR vhodné např. pro \textbf{Serpent}.